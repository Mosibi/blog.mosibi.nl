---
layout: post
title: Snow MVT deel 1
date: 2009-05-24 18:42:39.000000000 +02:00
type: post
parent_id: '0'
published: true
password: ''
status: publish
categories: [all, motor]
tags:
- Snow
- training
- zx6r
meta:
  _edit_last: '1'
  has_been_twittered: failed
  twitter_failure_code: '400'
  twitter_failure_reason: Settings do not permit the auto-tweeting of old posts
  views: '2442'
author:
  login: admin
  email: richard@mosibi.nl
  display_name: Mosibi
  first_name: Richard
  last_name: Arends
---
<p>Gisteren was het eindelijk zover, de rijvaardigheids training voor motorrijdende <a href="http://www.snow.nl" target="_blank">Snow'ers</a>. De training werd gegeven door de heren van <a href="http://www.motorveiligheidstraining.nl/" target="_blank">MotorVeiligheidsTraining</a>, waar ik in het verleden al twee keer een training van heb gevolgd. Deze keer was de startlocatie niet in Dalen, hun thuisbasis, maar in Zalk, dit om de collega's niet voor de training al uren op de motor te laten zitten.</p>
<p>Aangezien de instructeurs en ikzelf allen uit (de omgeving van) Emmen komen, hadden we besloten om gezamenlijk naar Zalk te rijden. Om 07:20 was ik in Dalen bij een van de instructeurs en na een snelle bak koffie zijn we op de motor gestapt. De rit naar Zalk ging voorspoedig, we kwamen als eersten aan bij <a href="http://www.deoase-zalk.nl/" target="_blank">De Oase</a>.</p>
<p>De training begon met een stuk theorie (en koffie uiteraard). Deze theorie drukt je onder andere even weer met de neus op de feiten met betrekking tot snelheid en afstand. Tevens werd het programma van de dag doorgesproken waarbij Henk en Dick van MVT aangaven dat het een pittige dag zou worden.</p>
<p>De ochtendsessie was een mooie afwisselende route van 75 kilometer met leuke bochtjes, drukke stads(dorps) centra en ook een stuk snelweg. Halverwege de route was een groot parkeerterrein bij een bedrijf speciaal voor ons vrijgehouden, waar wij een aantal oefeningen hebben gedaan, zoals het rijden over een stuk hout dat op de weg ligt, de remproef en uitwijken voor een obstakel. Tijdens de route lieten de instructeurs met enige regelmaat zien waar de (potentieel) gevaarlijke punten liggen, of waar juist de weg helemaal vrij en overzichtelijk was om op een veilige manier het gas iets verder open te draaien.</p>
<p>Een van de speerpunten van de instructeurs is je positie op de weg tijdens het benaderen van een bocht. Door bij bijvoorbeeld een bocht naar rechts, zoveel mogelijk links te gaan rijden krijg je meters meer zicht in de bocht en dat lieten ze zien aan de hand van hun rijgedrag, maar ook tijdens een van de stops in de route.</p>
<p>De lunch was ook bij de Cafe Eethuis De Oase en was perfect geregeld, heerlijke broodjes en soep, met uiteraard de oh zo belangrijke kroket :) Direct na de lunch begonnen we aan de middagsessie. Dit was een route van 115 kilometer, met nog meer bochtjes dan in de ochtend. Heerlijk! De nadruk van deze sessie lag vooral op het rijden van een mooie route waarbij de opgedane ervaring van de ochtend toegepast werd. Ook in de middag hebben we op een parkeerplaats oefeningen gedaan, zoals een kort draai en stoepje op, stukje door het gras en stoepje af. Stoepje klinkt simpel en is het eigenlijk ook, als je dat echter nooit doet, kan het best wel eng zijn. Juist door het daar even te doen onder begeleiding zie je dat je zelfs onder een behoorlijke hoek zonder problemen een stoep op kunt rijden.</p>
<p>Na de oefening zijn we richting Olst gegaan, daar met het pontje over de IJssel en langs de IJssel weer terug naar Zalk. Dus bochtjes, bochtjes en nog eens bochtjes! De motoren vonden het ook heerlijk, want die stonden bij de meesten behoorlijk te blazen tijdens de oefeningen en het stiltstaan voor het pontje.</p>
<p>Op ons verzoek was de afsluiting met een diner, ook dit was weer in De Oase in Zalk. Hier konden we onder het genot van een heerlijk chinees buffet napraten en een beetje bijkomen van de opgedane indrukken.</p>
<p>Zoals gezegd, voor mij de 3de keer dat ik een training van MVT volg, maar als het aan mij ligt, zeker niet de laatste keer! Wederom heb ik een fantastische dag gehad. Nieuwe dingen heb ik niet geleerd, maar dat had ik ook niet verwacht, wel is het kijkgedrag even weer op scherp gezet. Onbewust en zeker onbedoeld, verlies ik toch blijkbaar de aandacht hiervoor.</p>
<p>Op naar de 4de training dus! :)</p>
