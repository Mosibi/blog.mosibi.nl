---
layout: post
title: Posbank
date: 2008-05-12 22:51:14.000000000 +02:00
type: post
parent_id: '0'
published: true
password: ''
status: publish
categories: [all, motor]
tags:
- posbank
- zumo
- zx6r
meta:
  _edit_last: '1'
  has_been_twittered: failed
  twitter_failure_code: '400'
  twitter_failure_reason: Settings do not permit the auto-tweeting of old posts
  views: '1791'
author:
  login: admin
  email: richard@mosibi.nl
  display_name: Mosibi
  first_name: Richard
  last_name: Arends
---
<p>Vandaag een route van <a href="http://www.gpstracks.nl" target="_blank">gpstracks.nl</a> geplukt die als begin- en eindpunt Ommen had en via de Posbank (natuurgebied vlak boven Arnhem) ging. De route van Emmen naar Ommen die ik vandaag heb gebruikt, had ik een tijdje terug al eens in Mapsource gemaakt en die gaat vanaf Coevorden naar Hardenberg redelijk parallel aan de N34, via dorpjes als Anerveen.</p>
<p>In Ommen bij de Shell getankt en daar ook meteen de tankinhoud waarde in de Zumo aangepast naar 250 kilometer. Ik kwam er namelijk achter dat de Zumo 50 kilometer van tevoren al begint te mekkeren dat er getankt moet worden. Nu dus bij 200 kilometer, maar vanwege de afwijking met de teller is dat ongeveer 220 kilometer. In Nederland geen probleem, maar misschien in het buitenland toch wat meer reserve aanhouden. Vanwege de warmte had ik bij de Shell ook meteen maar even een flesje appelsap opgedronken.</p>
<p>Vanaf Ommen de route die ik had gedownload, aangezet. Ik moet zeggen, een prachtige route, het stuk van Dalfsen naar Zwolle via Emmen (OV) vond ik verrassend, ik had niet verwacht dat dat daar zou mooi zou zijn. Vanaf Zwolle uiteraard via de dijk langs de IJssel naar Deventer en vanaf daar richting Arnhem. In Deventer ben ik gestopt om de speakers uit de helm te halen, ze drukten teveel op mijn oordoppen waardoor mijn oren echt pijn begonnen te doen. Nu heb ik dus een heel stuk zonder geluid gereden en dat gaat perfect, voor mij dus geen geluid meer in de helm.</p>
<p>Op de Posbank zelf gestopt om wat te drinken en te eten. Ik begon al een tijdje moe te worden en voelde me totaal niet lekker. Op eens kreeg ik door dat ik uitdroging verschijnselen had, ik moest dus gewoon water hebben! Meteen ook maar een dikke Cornetto gekocht, een Mars oid had het ijs karretje niet, zodat ik meteen weer genoeg suikers binnen kreeg. Inmiddels liep het tegen 16:00 uur en de Zumo gaf aan dat ik om 17:35 weer in Ommen zou zijn, dan nog naar Emmen, dat kon dus wel eens spannend worden aangezien ik meestal rond 17:30 weer thuis ben.</p>
<p>Rond 17:00 uur de motor maar even aan de kant gezet om naar huis te bellen dat ik het absoluut niet op tijd zou redden. De snelste route naar huis gaf aan dat ik dan om 18:00 uur thuis zou zijn, dus dat maar met het thuisfront afgesproken en de route onderbroken om rechtstreeks naar huis te gaan.</p>
<p>Deze route is dus goed te rijden, alleen moet je er wel meer tijd voor uittrekken. Bijvoorbeeld om 10:00 vertrekken uit Emmen en er dan een complete dag van maken. Voor de volledigheid nog even de <a href="http://maps.google.nl/maps/ms?ie=UTF8&amp;hl=nl&amp;msa=0&amp;msid=113569633979965921246.00044d0d13f3dc7a9447c&amp;z=10" target="_blank">track in Google Maps</a> (let op, 3 pagina's!).</p>
