---
layout: post
title: Scottoiler en toerrit
date: 2009-08-02 13:32:49.000000000 +02:00
type: post
parent_id: '0'
published: true
password: ''
status: publish
categories:
- Motor
tags:
- scottoiler
- z1000
meta:
  _edit_last: '1'
  has_been_twittered: failed
  twitter_failure_code: '400'
  twitter_failure_reason: Settings do not permit the auto-tweeting of old posts
  views: '2240'
author:
  login: admin
  email: richard@mosibi.nl
  display_name: Mosibi
  first_name: Richard
  last_name: Arends
---
<p>Bij Motozoom had ik 2 flessen (500ml) Scottoiler olie besteld, de blauwe uitvoering (0-20/30 graden) en deze werden gisterochtend geleverd. Meteen bijvullen natuurlijk, alleen ging dat minder makkelijk dan ik verwachtte. Gisteravond kwam ik er dan ook achter dat ik het anders had moeten doen, iets voor de volgende keer dus.</p>
<p>Na kort overleg op motor-forum.nl besloten om gistermiddag een toerrit te doen, wat mij meteen de mogelijkheid gaf om eens langere tijd op de Z1000 te zitten. In mijn hoofd een korte planning gemaakt van de route en deze bijna zonder navigatie gereden, alleen van Zalk naar Genemuiden had ik hem even nodig.</p>
<p>De route liep grotendeels via: Emmen, Coevorden, Gramsbergen, Hardenberg, Beerze, Ommen, Vilsteren, Dalfsen, Emmen (OV), Zwolle, Zalk, Kampen, Genemuiden, Zwartsluis, Meppel, Diever, Dwingeloo, Spier, Aalden, Noord-Sleen en Emmen</p>
<p>Tijdens de stop in Ommen, zag ik dat mijn ketting behoorlijk aan het glimmen was. Ik vermoede eerste dat er te weinig olie op zat, maar toen ik beter keek, zag ik dat de ketting helemaal schoongespoeld was en er behoorlijk wat olie op zat. Daarop toch de Scottoiler maar een stuk terug gedraaid. Bij het tanken en drinken in de buurt van Zwartsluis, zag ik bij het vetrekken een beetje olie liggen ter hoogte van het motorblok, daar schrok ik uiteraard wel even van. Thuis gekomen meteen gecontroleerd en wat ik tijdens de rit naar huis begon te vermoeden was -gelukkig- waarheid, de Scottoiler gaf veel te veel olie.</p>
<p>Helaas was de motor daardoor wel ongelofelijk vies geworden, vooral bij de jiffy en alles wat daarachter/onder zit. Dat komt natuurlijk omdat het voortandwiel een hogere draaisnelheid heeft en de olie daar veel kans heeft om er af geslingerd te worden. Ik ben een behoorlijke tijd aan het schoonmaken geweest en dat is gelukkig redelijk gelukt, alleen moet ik nog wel een keer wat delen verwijderen om her en der nog eens goed achter kappen e.d. schoon te maken.</p>
<p>De Scottoiler staat nu natuurlijk helemaal dicht en voordat ik weer ga rijden, ga ik deze eerst eens goed proberen in te stellen. Mocht dat niet lukken, dan is het exit met de Scottoiler.</p>
<p>Zo'n afstand rijden met de Z1000 was heerlijk, de zithouding (rechterop) ten opzichte van de ZX6R bevalt mij erg goed. Zoals door een andere 'Zetter' al opgemerkt, is het wel even wennen voor de billetjes, die zijn deze houding namelijk niet gewend en dat was goed te merken op het laatst! Nou ja, dat krijgen we met kilometers maken wel weer goed :)</p>
