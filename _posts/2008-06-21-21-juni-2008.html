---
layout: post
title: 21 juni 2008
date: 2008-06-21 18:00:47.000000000 +02:00
type: post
parent_id: '0'
published: true
password: ''
status: publish
categories:
- Motor
tags:
- zx6r
meta:
  _edit_last: '1'
  has_been_twittered: failed
  twitter_failure_code: '400'
  twitter_failure_reason: Settings do not permit the auto-tweeting of old posts
  views: '1824'
author:
  login: admin
  email: richard@mosibi.nl
  display_name: Mosibi
  first_name: Richard
  last_name: Arends
---
<p>Afgelopen tijd weinig gereden, er moest geklust worden aan het huis en we zijn ook nog een weekend naar Texel geweest, maar vandaag had ik weer tijd om een lekker stuk te rijden.</p>
<p>Ik reed langs de McDonalds en daar kwam ik Bladereet van Motor-Forum tegen, die me vertelde dat PatrickH en Bansai aan het tanken waren bij de Esso. Na eerst PatrickH zijn 'nieuwe' Suzuki TLR 1000 bewonderd te hebben, zijn we met z'n vieren naar Ommen gereden, Bansai op de Hayabusa voorop.</p>
<p>En dan kan ik toch merken dat als iemand voor me rijd die stevig doorrijdt, ik daar veel profijt van heb. Ik rij meestal voorop en kan dus niet op de lijnen van een voorganger rijden, nu kon dat dus wel. Meteen merk ik dan ook dat bij mezelf het tempo een heel stuk hoger ligt en het bochtenwerk veel scherper en platter gaat.</p>
<p>In Ommen hebben we zoals gewoonlijk een ijsje gekocht en de andere 3 wilden op tijd thuis zijn, dus die zijn via de N34 weer richting huis gereden, ik ben alleen door gereden, richting Dalfsen.</p>
<p>Vanaf Dalfsen ben ik naar Nieuwleusen gegaan en dan naar Zwartsluis. Vlak voor Zwartsluis reed ik langs een dame tegen die de motor langs de kant van de weg had staan en druk doende was om allerlei dingen van de straat te rapen. Uiteraard ben ik even gekeerd, het bleek dat de spullen van haar man waren, die was ze verloren en had dat zelf niet opgemerkt en had blijkbaar ook niet door dat zijn vrouw niet meer achter hem reed, want hij was gewoon doorgereden. Ze had alle spulletjes al bij elkaar (geld, accu van telefoon, telefoon in deeltjes e.d.) en aangezien ik richting Zwartsluis reed, heb ik haar aangeboden om haar man in te lichten als ik hem tegenkwam. Dat is helaas niet gelukt, er kwamen me wel wat motorrijders tegemoet, dus als een daarvan haar man was, was inlichten onzinnig.</p>
<p>Vanaf Zwartsluis ben ik richting Meppel gereden en verder langs de vaart richting Dieverbrug. Bij Pesse ben ik de A28 opgedraaid en daarna vanaf Beilen de N348, anders zou ik veel te laat thuis zijn.</p>
<p><a href="http://maps.google.nl/maps/ms?ie=UTF8&amp;hl=nl&amp;msa=0&amp;msid=113569633979965921246.00045040a35a1c4aa2b8d&amp;z=10" target="_blank">De route</a></p>
