---
layout: post
title: Middagje zon
date: 2008-04-12 18:43:45.000000000 +02:00
type: post
parent_id: '0'
published: true
password: ''
status: publish
categories: [all, motor]
tags:
- zx6r
meta:
  _edit_last: '1'
  has_been_twittered: failed
  twitter_failure_code: '400'
  twitter_failure_reason: Settings do not permit the auto-tweeting of old posts
  views: '1469'
author:
  login: admin
  email: richard@mosibi.nl
  display_name: Mosibi
  first_name: Richard
  last_name: Arends
---
<p>Het was heerlijk weer vanmiddag, afgezien van een klein buitje, alleen maar zon gehad en dat maakt het toch allemaal net even een stuk aangenamer om te rijden. Net tijdens het eten halen zag ik in de auto dat het 14.5 graden was, het betere weer begint voorzichtig te komen dus.</p>
<p>Het leek me wel lekker om de voor mij bekende route naar Ommen te rijden. Die route ziet er als volgt uit: Emmen -=&gt; Dalen -=&gt; Coevorden -=&gt; Gramsbergen -=&gt; Hardenberg -=&gt; Beerze -=&gt; Ommen.</p>
<p>In Coevorden ben ik even bij <a href="http://www.langenbergmotors.nl/" target="_blank">Langenberg Motors</a> aangewipt om wat helmen te bekijken. En ze hadden zowaar de Shoei Joust TC-5 liggen, helaas niet in mijn maat (L), dus heb een aantal andere Shoei's gepast. Ik vind het toch wel even wennen, mijn huidige Uvex VX8 voelt toch wat 'voller' aan, ik heb het idee dat de Shoei wat meer nek laat zien. Toch ook maar eens wat andere helmen passen voordat ik zo'n stevige uitgave ga doen.</p>
<p>Vlak voor Gramsbergen zag ik dat de brug tussen de beide sluisen (De Haandrik) is aangepakt. Dat was een brug met een houten vloer, maar er is nu een compleet nieuwe ernaast aangelegd met superstrak asfalt en een geweldige lijn, dat kan nog wat worden deze zomer....</p>
<p>In Ommen was het tijd om te tanken, de tripteller stond op 199 km en er ging 12 liter in, ruim 1 op 16 dus, niet gek. Dat zou dus betekenen dat ik ongeveer 240 a 250 km kan rijden voordat de reserve nodig is en dan kan ik nog een 45 a 50 km rijden. Toch maar eens wat vaker de waarden bijhouden, zodat ik een beter beeld krijg van het gebruik.</p>
<p>Wat trouwens wel grappig was, ik wilde tanken, maar de (bleek later) oudere dame van het Shell station zette de pomp niet aan omdat ik mijn helm e.d. nog op had. Ik had het redelijk snel door, dus helm en muts af, doppen uit en tanken maar.</p>
<p>Op de terugweg nog even het stukje tussen de Gamma en McDonalds in Emmen gereden en bij de McDrek kwam ik de MF'ers/CERT'ers tegen die vandaag met z'n allen naar de Landelijke Motordag(en) op het TT Circuit in Assen waren geweest. 2 van het groepje zijn vandaag aan het circuitrijden geweest.</p>
