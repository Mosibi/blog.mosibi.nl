---
layout: post
title: Transip VPS pilot
date: 2011-08-09 20:03:45.000000000 +02:00
type: post
parent_id: '0'
published: true
password: ''
status: publish
categories:
- Unix
tags:
- centos
- kvm
- transip
- vps
meta:
  _edit_last: '1'
  views: '2827'
  has_been_twittered: 'yes'
author:
  login: admin
  email: richard@mosibi.nl
  display_name: Mosibi
  first_name: Richard
  last_name: Arends
---
<p>Transip wil binnenkort als dienst <a href="http://www.transip.nl/vps/" target="_blank">VPS'en</a> gaan aanbieden, maar voordat deze dienst wordt aangeboden, willen ze eerst een pilot draaien waarin deelnemers een maand gratis gebruik kunnen maken van een VPS. In die maand kan Transip kijken wat de invloed is van de VPS omgeving op hun bestaande infrastructuur.</p>
<p>Nu komt deze pilot voor mij op precies het juiste moment. Mijn eigen server is inmiddels ouder dan 4 jaar en staat op de nominatie om uitgefaseerd te gaan worden. Deze server draait bij mij thuis en ook dat is een situatie waar ik eigenlijk wel van af wil. Ook al ik de machine zo stil mogelijk en zo heb ik destijds al nagedacht over de energieconsumptie, toch is hij nog hoorbaar in sommige delen van het huis en uiteraard heb ik ook liever het energieverbruik van het huishouden een stukje lager. Tevens staat het idee van het niet meer druk hoeven maken om (mogelijk) uitvallende hardware mij ook wel aan :)</p>
<p>Via Twitter account van <a href="http://twitter.com/TransIP" target="_blank">Transip</a> hoorde ik dat er extra VPS beschikbaar kwamen in de pilot. Ik had al eerder aangeven graag gebruik te willen maken van de pilot, maar hoorde helaas niets. Nu nogmaals gemaild naar Transip en jawel hoor, ik kreeg mail dat er een VPS voor mij beschikbaar zou komen. Yes!</p>
<p>In de portal van Transip (pilot is alleen beschikbaar voor bestaande klanten), was voor mij nu de optie VPS er bij gekomen. Ik kon kiezen uit een installatie van verschillende Linux'en, FreeBSD en OpenBSD. Ik heb gekozen voor Centos 6 en via het console (webbased java applet), zag ik dat het systeem geboot was en in het normale Centos installatie scherm stond te wachten op input van mij.</p>
<p>Het werken via webgui console ging goed, ik merkte echter wel een duidelijke vertraging in de muis bewegingen. Toen het systeem eenmaal ge√Ønstalleerd (minimal) was, werkte het text console uitstekend via de webgui. Via het console heb ik uiteraard meteen SSH aangezet, zodat ik het systeem verder via SSH kon afconfigureren.</p>
<p>Tot nu toe gaat het werken met de VPS erg goed. Het systeem is lekker 'responsive' en eigenlijk merk ik geen verschil in het werken met deze VPS bij Transip, of mijn eigen (net als Transip, gebruik ik ook KVM voor virtualisatie) virtuele systemen die op mijn LAN gehost worden.</p>
<p>De VPS zoals deze door Transip is opgeleverd, is voorzien van een 50 GB harddisk. Hopelijk is straks na de pilot het mogelijk om meer storage te krijgen, bijvoorbeeld via NFS of iSCSI.</p>
<p>Conclusie: dit zou wel eens een blijvertje kunnen zijn, als de prijsstelling mij een 'beetje' aanstaat :)</p>
