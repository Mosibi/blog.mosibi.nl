---
layout: post
title: Dibo toerrit
date: 2007-10-01 16:18:26.000000000 +02:00
type: post
parent_id: '0'
published: true
password: ''
status: publish
categories: [all, motor]
tags:
- dibo
- zx6r
meta:
  _edit_last: '1'
  has_been_twittered: failed
  twitter_failure_code: '400'
  twitter_failure_reason: Settings do not permit the auto-tweeting of old posts
  views: '1582'
author:
  login: admin
  email: richard@mosibi.nl
  display_name: Mosibi
  first_name: Richard
  last_name: Arends
---
<p>Zondag 30 september meegereden met de toerrit die door <a href="http://www.verkeersschooldibo.nl/">verkeersschool Dibo</a> werd georganiseerd. Helaas werkte het weer niet echt mee, het was behoorlijk frisjes en met enige regelmaat regende het.</p>
<p>De rit was een dikke 180 kilometer en ging door allerlei Drentse dorpjes zoals Erm, Borger, Rolde, Hooghalen en dergelijke.  Veelal gingen we over klinkerwegen en blubberige boerenweggetjes, op zich wel leuk alleen niet zo handig als je met een ZX6R onderweg bent. Voor een supersport is het toch wel fijn als het tempo iets hoger ligt, zodat je ook nog eens wat gemak hebt van de tegendruk van de wind.</p>
<p><img src="{{ site.baseurl }}/assets/SSA41108.JPG" height="450" width="600" /></p>
<p>De groep bestond uit ongeveer 30 motoren en er zat (waarschijnlijk) een stelletje tussen, beide op hun eigen motor, die blijkbaar niet al te veel rijervaring hadden, want voor iedere bocht gingen ze stevig op de remmen en auto's inhalen deden ze niet. Deze twee hadden beter nog 'even' wat rijervaring kunnen opdoen voordat ze met zo'n groep meegingen.</p>
<p>Na de rit waren de motoren zo smerig dat we met het vaste motor-forum groepje naar een wasbox zijn gegaan om daar de modder met hoge druk van de motor af te spuiten. Nu zijn ze gelukkig weer een beetje toonbaar.</p>
<p>Ik moet trouwens nog wel even terug met de motor naar de motorzaak, want ik vond hem tijdens deze rit zwaar schakelen. Ik kreeg het idee dat hij niet volledig ontkoppelde.</p>
